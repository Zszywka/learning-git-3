<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <title>Two rocks</title>
  <link rel="stylesheet" type="text/css" href="style.css">
</head>
<body>
  <container>
    <h1>Dwie skały - Jacek Kaczmarski</h1>
    <p class="song">
      Po sztormach, burzach, nawałnicach, szkwałach
      Na dwóch bliźniaczych zamieszkałem skałach.
      Trzymam się obu w ciszy i zawiei -
      Skały rozpaczy i skały nadziei.
      Obie prastare i obie rzeźbione
      Siłą żywiołów nieświadomych znaczeń;
      Skałą rozpaczy - nadzieje stracone,
      Skałą nadziei - przetrwane rozpacze.
    </p>
    <p class="song">
      Po sztormach, burzach, nawałnicach, szkwałach
      Na dwóch bliźniaczych zamieszkałem skałach.
      Czekały przecież na mnie od początku:
      Skała szaleństwa i skała rozsądku.
      Obie lekarstwem przeciw nudzie ducha,
      Obie modlitwy godne i przekleństwa;
      W skale szaleństwa - rozsądku grań krucha,
      W skale rozsądku - jaskinie szaleństwa.
    </p>
    <p class="song">
      Po sztormach, burzach, nawałnicach, szkwałach
      Na dwóch bliźniaczych zamieszkałem skałach.
      Jedna na drugiej lustrem i wyrzutem,
      A przecież z jednej energii wyklute.
      Łączy je w głębiach niewidoczny korzeń
      Którym na trwałe w sedno bytu wbite;
      Tam, gdzie rozsądek - rozpaczą i grozą
      nadzieja - szaleństwem, szaleństwo - zachwytem.
    </p>
  </container>
</body>
</html>
